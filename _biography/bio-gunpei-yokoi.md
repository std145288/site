## Σύντομη βιογραφία του Gunpei Yokoi

O Gunpei Yokoi γεννήθηκε και μεγάλωσε στο Κιότο και απέκτησε πτυχίο ηλεκτρονικής το 1965 από το Πανεπιστήμιο Doshisha.Αμέσως μετά την αποφοίτησή του έπιασε δουλειά στην εταιρεία Nintendo η οποία εκείνη την εποχή παρήγαγε παιχνίδια καρτών (το επίσημο όνομα της εταιρείας ήταν Nintendo Playing Card Company). 

Στα μέσα της δεκαετίας του 1960, η εγχώρια αγορά παιχνιδιών καρτών παρουσίαζε σημάδια πτώσης, οδηγώντας την εταιρεία στην αναζήτηση για την παραγωγή νέων προιόντων με τελικό σταθμό τα παιδικά παιχνίδια. Ο Gunpei εργαζόμενος στην γραμμή παραγωγής της εταιρείας, είχε κατασκευάσει για την διασκέδασή του ένα επεκτεινόμενο χέρι το οποίο τράβηξε την προσοχή του τότε προέδρου της εταιρείας, Hiroshi Yamauchi. Ο Yamauchi ζήτησε από τον Gunpei την ανάπτυξη ενός παιχνιδιού για τα Χριστούγεννά και ο Gunpei του πρότεινε το επεκτεινόμενο χέρι.
Το Ultra Hand είχε τρομερή επιτυχία και στην ουσία σήμανε την απελευθέρωση ενός λαμπρού εφευρέτη.  

Τα επόμενα χρόνια ο Gunpei ξεδίπλωνε το ταλέντο και την έμπνευσή του δημιουργώντας παιχνίδια και συσκευές όπως το Love Tester, το Beam Gun κ.α.
Στα μέσα της δεκαετίας του 1970, η Nintendo αποφάσισε να εισέλθει στην αναπτυσσόμενη αγορά βιντεοπαιχνιδιών και ο Gunpei αναλαμβάνει την ευθύνη του τμήματοσ Research & Development. Κατά την διάρκεια ενός ταξιδιού με τρένο, παρατήρησε έναν επιβάτη να περνάει τον χρόνο του πατώντας τα πλήκτρα μιας αριθμομηχανής υγρών κρυστάλλων κι εκεί συνειδητοποίησε ότι μπορούσε να χρησιμοποιήσει την τεχνολογία LCD προκειμένου να εξελίξει φορητά παιχνίδια χειρός. 

Η πρώτη μεγάλη πρόταση που στηρίχθηκε στην παραπάνω ιδέα ήταν το Nintendo Game & Watch, μια μικρή φορητή κονσόλα-παιχνιδομηχανή, με μερικά στατικά  γραφικά στην οθόνη και κάποια κινούμενα μέρη που απεικόνιζαν τον ήρωα, τα αντικέιμενα κι άλλες λεπτομέρειες του παιχνιδιού.
Το επαναστατικό μέρος της συγκεκριμένης συσκευής ήταν το "D-Pad" το οποίο έδινε την δυνατότητα στον χρήστη να διατηρεί τον έλεγχο σε 8 θέσεις όπως κι ένα Joystick.Ωστόσο το D-Pad ήταν πιο ακριβές κι επέτρεπε περισσότερες λεπτές κινήσεις λόγω της φύσης του χειρισμού που γινόταν μόνο με τον αντίχειρα. (Alan Richard da Luz, 693)

Το μεγαλύτερο επίτευγμα του Gunpei παρουσιάστηκε το 1989 με την ονομασία Nintendo Game Boy. Μια φορητή παιχνιδομηχανή που είναι εξέλιξη του Nintendo Game & Watch και προσέδωσε επαναστατικά για την εποχή χαρακτηριστικά όπως την μεγάλη αυτονομία σε ενέργεια, την δυνατότητα εναλλαγής τίτλων παιχνιδιών κ.α.
Φυσικά η διαδραστικότητα μεταξύ του χρήστη και της συσκευής απογειώθηκε καθώς εκτός από την εφαρμογή του δοκιμασμένου D-Pad, το Game Boy ήταν εξοπλισμένο με μια οθόνη ανάλυσης 160x144 pixel που έδινε στους αναπαραστάσεις εξαιρετικής λεπτομέρειας. 

Παρά την επιτυχία του Game Boy, ο Gunpei συνέχισε την δημιουργική του πορεία και το 1995 παρουσίασε στο κοινό το Virtual Boy μιας πρώιμης 3D παιχνιδομηχανής που όμως δεν απέδωσε τα αναμενόμενα.
Έτσι τον Αύγουστο του 1996 παραιτήθηκε από τη Nintendo και ξεκίνησε μια νέα εταιρεία βιντεοπαιχνιδιών που ονόμασε Koto. 

Η ζωή του Gunpei τερματίστηκε άδοξα σε έναν αυτοκινητόδρομο, τον Οκτώβριο του 1997.


